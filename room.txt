Budzisz się z ogromnym bólem głowy. Wczoraj wcale tak dużo nie wypiłeś, ale musiał urwać Ci się film.
Rozglądasz się dookoła. To nie jest twoje mieszkanie. Nie wiesz jak się tu znalazłeś. Pokój jest urządzony skromnie. Nie ma zbyt dużo mebli.
Na ścianie widzisz ogromny obraz przedstawiający  scenę z Bibli.
Jest też stolik oraz stojący obok niego fotel.
W rogu pokoju zauważasz kilka roślin doniczkowych, to dziwne, bo przecież nie ma tu żadnych okien.
Zrywasz się na nogi. W pokoju są drzwi. Dość solidne, a na nich wymyślna kłódka. 
Nagle słyszysz tykanie ,za Tobą znajduję się stary, stojący zegar. Ale chyba nie jest to zwykły zegar, jego wskazówki poruszają się w drugą stronę. 
Jest 6 minut po południu lub północy, trudno stwierdzić, ale zamiast godziny 12 na tarczy zegara znajduję się wielka czaszka.

Chcesz jak najszybciej ucieć z tego miejsca i boisz się, że zostało Ci mało czasu...
